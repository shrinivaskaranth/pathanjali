<div class="section" type="sarga" id="">
<div class="verse" type="shloka" id="">
<div class="versetext" type="gadya">श्रीवसिष्ठ उवाच ।</div>
<div class="versetext">एवं स्थिते तु तज्ज्ञानां यदेतत्कर्तृत्वं दृश्यते सुख-<br />दुःखादिषु योगादिषु वा तदसन्नतु मूर्खाणाम् ॥१॥</div>
</div>
<div class="verse" type="shloka" id="">
<div class="versetext">यतः कर्तृत्वं नाम किमुच्यते । यो ह्यन्तस्थाया<br />मनोवृत्तेर्निश्चय उपादेयताप्रत्ययो वासनाभिधान-<br />स्तत्कर्तृत्वशब्देनोच्यते ॥२॥</div>
</div>
<div class="verse" type="shloka" id="">
<div class="versetext">चेष्टावशात्तादृक्फलभोक्तृत्वं वासनानुरूपं स्प-<br />न्दते पुरुषः स्पन्दानुरूपं फलमनुभवति । फलभो-<br />क्तृत्वं नाम. कर्तृत्वादिति सिद्धान्तः ॥३॥</div>
</div>
<div class="verse" type="shloka" id="">
<div class="versetext">तथाच ।<br />कुर्वतोऽकुर्वतो वापि स्वर्गेऽपि नरकेऽपि वा ।<br />यादृग्वासनमेतत्स्यान्मनस्तदनुभूयते ॥४॥</div>
</div>
<div class="verse" type="shloka" id="">
<div class="versetext">तस्मादज्ञाततत्त्वानां पुंसां कुर्वतामकुर्वतां च<br />कर्तृता नतु ज्ञाततत्त्वानामवासनत्वात् ॥५॥</div>
</div>
<div class="verse" type="shloka" id="">
<div class="versetext">ज्ञाततत्त्वो हि शिथिलीभूतवासनः कुर्वन्नपि<br />फलं नानुसंदधाति । अथच स्पन्दनमात्रं केवलं<br />करोत्यसक्तबुद्धिः संप्राप्तमपि फलमात्मैवेदं सर्वमेव<br />कर्मफलमनुभवत्यकुर्वन्नपि करोति मग्नमनाः ॥६॥</div>
</div>
<div class="verse" type="shloka" id="">
<div class="versetext">मनो यत्करोति तत्कृतं भवति यन्न करोति तन्न<br />कृतं भवति अतो मन एव कर्तृ न देहः ॥७॥</div>
</div>
<div class="verse" type="shloka" id="">
<div class="versetext">चित्तादेवायं संसार आगतश्चित्तमय एव चित्त-<br />मात्रं चित्त एव स्थित इति विज्ञातम् । विषयश्च<br />मृगतृ- सर्वमुपशान्तमभूद्वासनैवेति ज्ञ एवास्तीति ॥८॥</div>
</div>
<div class="verse" type="shloka" id="">
<div class="versetext">आत्मविदां हि तन्मनः परमुपशममागतं<br />मृगतृष्णाजलमिव वर्षति जलदे हिमकण इव चण्डातपे<br />विलीनं तुर्यदशामुपागतं स्थितम्॥९॥</div>
</div>
<div class="verse" type="shloka" id="">
<div class="versetext">नानन्दं न निरानन्दं न चलं नाचलं स्थिरम् ।<br />न सन्नासन्न चैतेषां मध्यं ज्ञानिमनो विदुः ॥१०॥</div>
</div>
<div class="verse" type="shloka" id="">
<div class="versetext">न वासनामये स्पन्दरसे गज इव पल्वले मज्जति<br />तज्ज्ञो मूर्खमनोभोगभूमिमेव पश्यति न सत्तत्त्वं॥११॥</div>
</div>
<div class="verse" type="shloka" id="">
<div class="versetext">तथाचायमत्रापरो दृष्टान्तः । अकुर्वन्नपि श्वभ्र-<br />पतनं श्तयासनगतोऽपि श्वभ्रपातवासनावासिते<br />चेतसि श्वभ्रपतनदुःखमनुभवति । अपरस्तु कुर्व-<br />न्नपि श्वभ्रपतनं परममुपशममुपगतवति मनसि<br />शय्यासनसुखमनुभवति । एवमनयोः शय्यासन-<br />श्वभ्रपातयोरेकः श्वभ्रपतनस्याकर्तापि कर्ता संपन्नो<br />द्वितीयश्च श्वभ्रपतनस्य कर्ताप्यकर्ता संपन्नश्चित्त-<br />वशात्तस्माद्यच्चित्तं तन्मयो भवति पुरुष इति<br />सिद्धान्तः ॥१२॥</div>
</div>
<div class="verse" type="shloka" id="">
<div class="versetext">तेन तत्र कर्तुरकर्तुर्वा नित्यमसंसक्तं भवतु चेतो<br />नहि किंचिदस्त्यात्मतत्त्वव्यतिरिक्तं यत्र संसक्ति-<br />र्भाव्यते । यत्किंचिदिदं जगद्गतं तत्सर्वं शुद्धचित्त-<br />त्वादाभासमवेहि ॥१३॥</div>
</div>
<div class="verse" type="shloka" id="">
<div class="versetext">एवं चास्य ज्ञातज्ञेयस्य पुंसो नामात्मा सुखदुः-<br />खानां न गम्य इति निश्चये जाते नात्मव्यतिरिक्ता<br />आधाराधेयदृष्टयो विद्यन्त इति निश्चये जाते कर्ता<br />भोक्तासर्वपदार्थव्यतिरिक्तोबालाग्रसहस्रभागोऽह-<br />मिति निश्चये जाते यत्किंचिदिदं तत्सर्वमहमेवेति<br />वा निश्चये जाते सर्वसत्त्वावभासकः सर्वगस्तिष्ठा-<br />म्येवाहमिति निश्चये जाते नाहं सुखदुःखानां गम्य<br />इति विगतज्वरतया चित्तवृत्तिर्लीलयैव तिष्ठते<br />व्यवहारेषु ॥१४॥</div>
</div>
<div class="verse" type="shloka" id="">
<div class="versetext">तज्ज्ञस्य संकटे च मुदितैव केवलं ज्योत्स्नेव<br />भुवनभावमलंकरोति येन चित्तादृते तु ज्ञः कुर्वन्न<br />प्यकर्ता संपन्नो मनसोऽलेपकत्वान्नासौ पादपा<br />ण्यादिविक्षेपस्य यत्नकृतस्यापि कर्मणः फलमनु-<br />भवति ॥१५॥</div>
</div>
<div class="verse" type="shloka" id="">
<div class="versetext">एवं मनः सर्वकर्मणां सर्वेहितानां सर्वभावानां<br />सर्वलोकानां सर्वगतीनां बीजं तस्मिन्परिहृते सर्व-<br />कर्माणि परिहृतानि भवन्ति सर्वदुःखानि क्षीयन्ते<br />सर्वकर्माणि लयमुपयान्ति । मानसेनापि कर्मणा<br />यत्कृतेनापि ज्ञो नाक्रम्यते न विवशीक्रियते न<br />रञ्जनामुपैत्यव्यतिरिक्तात् ॥१६॥</div>
</div>
<div class="verse" type="shloka" id="">
<div class="versetext">यथा बालो मनसा नगरस्य निर्माणं निर्मृष्टं च<br />कुर्वंन्नगरनिर्माणं मनःकृतमकृतमिव लीलयानुभ-<br />वति नोपादेयतयासुखदुःखमकृत्रिममिति पश्यति<br />नगरनिर्मथनं च मनःकृतं कृतमिति पश्यतीति<br />दुःखमपि लीलयानुभवन्नपि न दुःखमिति पश्यति ।<br />एवमसौपरमार्थतःकुर्वन्नपि न लिप्यत एवेति ॥१७॥</div>
</div>
<div class="verse" type="shloka" id="">
<div class="versetext">सर्वभावेषु हेयोपादेयताभ्यां जगति किं कारणं<br />दुःखस्य न चोपादेये किंचिदपि संभवति यदविनाशं<br />व्यतिरिक्तं चात्मनस्तस्मादयमात्माऽकर्ताऽभोक्ताऽ-<br />तत्त्वतो यदेतत्कर्तृत्वं च स्वध्यारोप्यते ॥१८॥</div>
</div>
<div class="verse" type="shloka" id="">
<div class="versetext">आवश्यकं तत्सम्यग्दर्शनमोहान्न वस्तुत इति<br />यथाभूतवस्तुविचारणात्कर्तृत्वभोक्तृत्वे न स्तः ।<br />इन्द्रियेन्द्रियार्थद्वेषाभिलाषादिका दृष्टयस्तद्दृष्टीनां<br />दृश्यन्ते नातद्दृष्टीनाम् ॥१९॥</div>
</div>
<div class="verse" type="shloka" id="">
<div class="versetext">मोक्षोऽस्ति न संसारे स्वसंसक्तमनसामिहासं-<br />सक्तमनसां त्वेतत्सर्वमेवास्ति ॥२०॥</div>
</div>
<div class="verse" type="shloka" id="">
<div class="versetext">यथास्थितं ज्ञस्य केवलमात्मतत्वमेवोल्लसति<br />तद्वित्वैकत्ववादिसिद्धे द्वित्वैकत्वे करोति सत्त्वा-<br />सत्त्वे करोति शक्तिजालादभिन्नां सर्वशक्तितां च<br />दर्शयति तस्य ॥२१॥</div>
</div>
<div class="verse" type="shloka" id="">
<div class="versetext">न बन्धोऽस्ति न मोक्षोऽस्ति नाबन्धोस्ति न बन्धनम् ।<br />अप्रबोधादिदं दुःखं प्रबोधात्प्रविलीयते ॥२२॥</div>
</div>
<div class="verse" type="shloka" id="">
<div class="versetext">संकल्पिता जगति मोक्षमतिर्मुधैव<br />संकल्पिता जगति बन्धमतिर्मुधैव ।<br />संत्यज्य सर्वमनहंकृतिरात्मनिष्ठो<br />धीरो धिया व्यवहरन्भुवि राम तिष्ठ ॥२३॥</div>
</div>
<div class="authorline">इत्यार्षे श्रीवासिष्ठमहारामायणे वाल्मीकीये मो० स्थितिप्रकरणे उपशमवर्णनं नाम अष्टत्रिंशः सर्गः ॥३८॥</div>
</div>
